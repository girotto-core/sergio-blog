+++
author = "Sergio Girotto"
title = "Accumuli termici"
date = "2026-01-20"
description = "Guide to Mermaid Diagrams in Hugo"
tags = [
    "thumbnail",
]
thumbnail= "images/landscape.jpg"
+++

I due metodi sono diversi e ognuno dei 2 ha svantaggi e vantaggi. Per il riscaldamento di ambienti l’accumulo con acqua può essere considerato se si può usare DT – differenza di temperatura utilizzabile - di circa 30K. Al di sotto di questo valore il volume necessario, e quindi l’occupazione di spazio, diventa molto grande.

Con pompe di calore aventi cessione di calore a temperatura variabile – mi riferisco a sistemi con CO2 transcritica - è possibile lavorare con DT sul fluido riscaldato tra 25 e 30K (ad esempio acqua entrata GC a 30°C e uscita a 60°C) con efficienza elevata. A 30°C è possibile ancora utilizzare il calore per riscaldare ambienti,  normalmente a 20°C, oppure acqua sanitaria, la cui temperatura nella rete di distribuzione e quindi all’ingresso della pompa di calore è sempre a temperatura minore di 20-25°C.

 

L’accumulo con PCM ha il vantaggio di minore occupazione di spazio. La differenza con un accumulo ad acqua diventa rilevante, appunto, con DT minore o uguale a 20K.

I vantaggi di usare acqua sono il costo inferiore e il fatto che si può impostare o modificare in qualunque momento la temperatura, mentre con un accumulo con PCM la temperatura è definita al momento del progetto ed è fissa.

La trasmissione di calore è più elevata usando acqua come elemento di accumulo, e non ci sono DT aggiuntivi visto che l’acqua stessa scambia calore con l’ambiente da riscaldare e con la pompa di calore. L’efficienza termodinamica complessiva del processo di accumulo è quindi maggiore con acqua.

Usando acqua con DT elevato si ha anche un migliore rendimento (COP) della pompa di calore poiché si può sfruttare la minore temperatura media di cessione del calore, ovviamente con una attenta progettazione di tutto il sistema.