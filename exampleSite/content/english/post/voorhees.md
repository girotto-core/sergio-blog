+++
title = 'Voorhees'
date = '2026-01-23'
+++
Voorhees

T.Voorhees era un inventore americano che aveva proposto per i sistemi a CO2 un compressore, e un ciclo modificato.

Una “luce” posta in prossimità del punto morto inferiore (PMI) permetteva di aspirare una certa portata di vapore aspirando da una pressione intermedia, generalmente il ricevitore/separatore.

Si otteneva un significativo aumento di portata, e quindi di capacità frigorifera, oltre a un leggero aumento di efficienza, almeno secondo i testi dell’epoca (ad esempio Ostertag).

Ho avuto l’opportunità di eseguire dei test su un compressore di questo tipo, un prototipo derivato da un compressore di serie, alcuni anni fa e abbiamo notato che il rendimento era superiore a quello stimato. Abbiamo misurato un rendimento superiore di circa il 10% rispetto al ciclo standard, oltre a una capacità superiore di circa il 40%.

Lo svantaggio era piuttosto la difficoltà di collegare in parallelo due o più compressori di questo tipo, perché generalmente c’era un trafilamento di pressione a compressore fermo.

Un impianto di questo tipo potrebbe però essere conveniente con un sistema monocompressore. Mi è tornato alla memoria questo fatto dopo aver visto un articolo di ricercatori italiani su una rivista scientifica. Questi ricercatori, dell’Università di Tor Vergata (Roma) proponevano di iniettare il vapore dalla pressione intermedia tramite delle valvole. Credo sia difficile, ma la “riscoperta” del metodo fa sperare per una rivisitazione e futura utilizzazione industriale di tale metodo.